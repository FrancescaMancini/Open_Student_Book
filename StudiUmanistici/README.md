# STUDI UMANISTICI
L'offerta didattica del Dipartimento di Studi Umanistici è ampia e articolata; le discipline umanistiche studiano principalmente l'uomo e la condizione umana utilizzando strumenti di tipo analitico e critico, differenti dall'empirismo proprio della scienza. L'ambito di studio sono dunque le umane lettere come lingue e letterature classiche e più in generale la letteratura, la filosofia, la storia suddivisa in ambito storico-geografico, storico-artistico, storico-letterario e poi il diritto, le arti, l'archeologia, l'antropologia. A queste discipline classiche se ne affiancano di moderne, connesse alla rapida evoluzione dei mezzi di comunicazione di massa e alla rivoluzione informatica e multimediale. 

Gli Studi Umanistici si possono suddividere in classici e scientifici: 
-tra quelli classici troviamo ad esempio Lettere, Lingue, Filosofia, Beni Culturali; 
-tra quelli scientifici Scienze della Comunicazione, Scienze e Tecniche Psicologiche, Scienze dell'Educazione e della Formazione.

Studi Classici, Open Source e progettazione collaborativa.
Un Corso di Studi come Lettere ha l'obiettivo di far acquisire una base di conoscenze storiche e geografiche, lingistiche e letterarie, di sviluppare abiltà relative alla lettura dei testi e documenti in lingua originale, di padroneggiare in forma orale e scritta la lingua italiana. Il Corso di Studi in Lingue prevede la formazione di una figura professionale in grado di declinare la comunicazione in diverse forme e modalità attraverso lo studio teorico e pratico della lingua italiana e delle lingue straniere. Il corso in Filosofia fornisce conoscenze di storia della filosofia, morale, politica, logica, estetica..., un laureato in Beni Culturali oltre a possedere competenze storiche, artistiche, archeologiche e archivistiche acquisisce competenze nei settori dell'ideazione di eventi culturali, organizzazione e promozione di spettacoli e possiede tutti gli strumenti metodologici e critici per la lettura dei linguaggi espressivi. Un Umanista classico può avere vari interessi nei confronti dell'Open Source e della Progettazione collaborativa, il Linguista potrebbe essere interessato a un'esperienza di traduzione o localizzazione di materiale tecnico in un contesto diverso dal suo. Filosofi (così come Psicologi) potrebbero pensare di pubblicare loro teorie trovando per queste un'applicazione con l'ausilio di una community, che creda altrettanto in esse. Non solo, ma una volta determinato il consenso nazionale di una certa teoria si potrebbe pensare di tradurla in diverse lingue e quindi collaborare con linguisti e ancora cercare di renderla più interessante e di impatto per un pubblico più ampio e quindi avvalersi di un esperto di comunicazione. Uno studente di Lettere può invece ritenere interessante redare e revisionare testi riguardanti aree totalmente diverse dalla sua, come ad ad esempio testi scientifici o tecnici. Per quanto riguarda uno studente di Beni Culturali potrebbe essere interessato a sviluppare un sistema di audioguide per un museo e potrebbe farlo insieme a un ingegnere e un informatico. 
